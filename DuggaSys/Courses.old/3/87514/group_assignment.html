<div id="htmlfile">
<h2>
    Uppgiften</h2>
<p>
    Uppgiften går ut på att undersöka och diskutera hur datorgrafik används på/i existerande webbplatser/webbapplikationer.</p>
<p>
    Varje grupp tilldelas ett ämne. (I parantes efter ämnet nedan). 
Varje gruppmedlem skall hitta en webbplats som matchar detta ämne. 
Gruppen skall sedan diskutera alla dessa webbplatser (enligt ämnet) och 
välja ut (minst) två webbplatser som de skall presentera med en 
gruppredovisning.</p>
<p>
    Dessutom skall varje grupp lämna in en kort rapport. Rapporten skall
 bestå av en punkt per gruppmedlem med den webbplats de hittat, 
gruppmedlemmens namn, samt en kort kommentar om webbplatsen utifrån 
ämnet. Kommentaren skall vara max 100 ord, och den skall skrivas av den 
gruppmedlem som hittade webbplatsen.</p>
<h2>
    Ämnen</h2>
<ol>
    <li>
        <strong>Bildformat och 2D-grafik</strong>
        <em>(grupp 1, 4 och 7)</em>
        <ul>
            <li>
                Hitta och visa upp exempel på 
webbplatser/webbapplikationer som använder olika typer av bildformat och
 visa hur olika delar av webbplatserna använder olika bildformat.</li>
                <ul>
                    <li>
                        Förklara och motivera varför dessa bildformat har valts för respektive användningsområde.</li>
                </ul>
            <li>
                Hitta och visa upp exempel på 
webbplatser/webbapplikationer som använder olika typer av vektorgrafik 
och pixelgrafik.
                <ul>
                    <li>
                        Förklara och motivera varför dessa använder olika typer av grafik.</li>
                </ul>
            </li>
            <li>
                Berätta om några relevanta webbteknologier som använder 2D-grafik.</li>
        </ul>
    </li>
    <li>
        <strong>Transformationer</strong>
        <em>(grupp 2, 5 och 8)</em>
        <ul>
            <li>
                Hitta och visa upp exempel på 
webbplatser/webbapplikationer som använder olika typer av 
transformationer i 2d och/eller 3d&nbsp;samt förklara vilka 
transformationer som används.
                <ul>
                    <li>
                        Presentationen skall inkludera transformationer i
 både 2d och 3d, och en jämförelse mellan dessa teknikerna.</li>
                    <li>
                        Motivera varför transformationer används.</li>
                </ul>
            </li>
            <li>Hitta och berätta om minst två olika webbteknologier som använder transformationer.
                <ul>
                    <li>
                        Visa upp exempel på dessa.</li>
                </ul>
            </li>
            <li>Diskutera vilka möjligheter och begränsningar som finns om man vill använda transformationer
                på olika delar av en webbplats/webbapplikation.
                <ul>
                    <li>T.ex., bilder, geometrier, textrutor eller formulär.</li>
                    <li>Koppla till webbteknologierna ni har presenterat.</li>
                </ul>
            </li>
    
    </ul>
    </li>
    <li>
        <strong>3D-grafik</strong>
        <em>(grupp 3, 6 och 9)</em>
        <ul>
            <li>
                Hitta och visa upp exempel på webbplatser/webbapplikationer som använder 3d-grafik.
                De&nbsp;skall använda sig av 3d-geometrier samt någon av dessa tre tekniker:
                belysning, texturer och/eller dynamisk virtuell kamera.
                <ul>
                    <li>
                        Dynamisk virtuell kamera innebär att kameran ändrar vypunkt eller projektion.</li>
                    <li>Er presentation skall inkludera (minst) två av teknikerna ovan.</li>
                </ul>
            </li>
            <li>
                Diskutera fördelar och nackdelar med att använda 3D-grafik.</li>
            <li>
                Förklara och motivera nyttan och/eller möjligheterna med 3D-grafik inom webbutveckling.</li>
            <li>
                Berätta om några relevanta webbteknologier som använder 3D-grafik.</li>
        </ul>
    </li>
</ol>
<h2>
    Gruppredovisning</h2>
<p>
    Redovisningen ska vara ungefär 10 minuter lång och avhandla samtliga
 punkter i tilldelat ämne. Strukturen av redovisningen är helt fri och 
måste därför inte ske i den ordning punkterna anges. Därefter ges 5 
minuter till frågor från åhörarna. Det kommer att finnas en projektor 
som kan användas för redovisningen. Samtliga gruppmedlemmar måste 
närvara vid redovisningstillfället men det är inte ett krav att alla 
deltar aktivt i själva redovisningsmomentet. Dock måste alla 
gruppmedlemmar ha bidragit aktivt till grupparbetet. Den som inte kan 
närvara måste meddela detta i god tid innan redovisningstillfället.</p>
<h3>
    Redovisningstillfällen</h3>
<p>
    Gruppredovisningarna kommer att delas upp i tre olika tillfällen. Varje tillfälle har en grupp med varje ämne.
    Närvaro är obligatorisk på hela det tillfälle då man själv skall presentera.
    Övriga tillfällen är ej obligatoriska.</p>
<h2>
    Betygskriterier för godkänt (G)</h2>
<ul>
    <li>
        Aktivt deltagande i grupparbetet, inklusive kommenterad webbplats i grupprapporten.</li>
    <li>
        Presentationen av grupparbetet avhandlar olika tillämpningar av 
datorgrafik inom tilldelat område enligt uppgiftsbeskrivningen</li>
</ul>
<h2>
    Examinerar kursmålet</h2>
<ul>
    <li>
        Förklara och diskutera grundläggande begrepp inom datorgrafik 
tillsammans med deras tillämpning inom webbutveckling och mobila 
plattformar</li>
</ul>

</div>